---
tags:
  - icon: ph:git-branch
    content: Engineering
title: Gasbag
description: Legendárna retro počítačová hra so strieľaním balónov
seo:
  title: Gasbag
  description: Legendárna retro počítačová hra so strieľaním balónov
name: Gasbag
slug: gasbag
platform: MS DOS
technology: QBasic
development:
  start: 2021-05-04
  end: 2021-05-07
  status: archived
source: https://github.com/branislavjuhaas/dn-gasbag/tree/v1
image: /thumbnails/gasbag.webp
---

#### Misia

Na začiatku stála snaha vytvoriť jednoduchý program, 2D hru pre MS DOS. Žiadna zložitá virtualizácia, správa pamäte, len bombardovanie systému množstvom príkazov na prepis textu na obrazovke, podobne, ako väčšina mojej tvorby rokov 2021 - 2022.

![Fotka lokálneho vývoja aplikácie pre MS DOS](/portfolio/retro-setup.webp)

#### Výzvy

Hoci je prostredie QBasicu stavané na jednoduché textové rozhranie, čítanie vstupu a aktualizácia obrazovky v reálnom čase predstavovali výzvu. Hra musela byť plynulá, reagovať na stlačenia klávesov a zároveň vykresľovať pohybujúce sa objekty. Podarilo sa mi uspieť? Čiastočne.

Čítanie vstupu bez zastavenia programu a spomalenie hernej logiky som zvládol úspešne. Reakcia na rýchlosť hardvéru pomocou riadnej funkcie času delta však vtedy začínajúcemu vývojárovi bola cudzia. Výsledok je možné pozorovať na pomalšom hardvéri, kde sa hra stáve veľmi pomalou, respektíve nehrateľnou. Dodnes si pamätám zdesenie, keď sa po zapnutí hry počítač proste zasekol a rozpípal.

#### Prvé spustenie

Pamätám si na ten moment, keď som videl na obrazovke pohybujúci sa balón. Bola to banalita, no pre mňa znamenala pocit víťazstva - počítač skutočne poslúchal moje príkazy a hra ožila.

![Titulok hry GASBAG](/portfolio/gasbag-title.webp)

#### Od BASICU k VBA

Dnes hľadím na hru GASBAG a vnímam jej nepoužiteľnosť vo svete 21. storočia. Na druhej strane ide o dielo, ktoré pomohlo formovať aj moje súčasné zameranie a zručnosti v oblasti programovania. Hoci je jazykom programu už dávno zabudnutý BASIC, jeho podobnosť s VBA mi pomohla porozumieť skriptingu Microsoft Office, ktorý ostáva dôležitou súčasťou mnohých pracovných procesov.

GASBAG ma naučil rešpektu k jednoduchým riešeniam a ochote experimentovať - aj keď výsledok nemusí byť dokonalý. Každý „zaseknutý“ projekt je krokom vpred.
